# probabilitiies
Η παρούσα παρουσίαση η οποία περιλαμβάνει μια ιστορία με απλές πιθανολογικές ιδέες, αξιοποιήθηκε για την αξιολόγηση του πιθανολογικού συλλογισμού των εφήβων με νοητική υστέρηση στα πλαίσια της εργασίας "ΔΙΔΑΣΚΑΛΙΑ ΕΝΝΟΙΩΝ ΠΙΘΑΝΟΤΗΤΩΝ ΚΑΙ ΣΤΑΤΙΣΤΙΚΗΣ ΣΕ ΕΦΗΒΟΥΣ ΜΕ ΝΟΗΤΙΚΗ ΥΣΤΕΡΗΣΗ", η οποία έχει δημοσιευτεί περιοδικό Ερευνώντας τον κόσμο του παιδιού, 13, 487–494. https://doi.org/10.12681/icw.17998, αφού αξιολογήθηκε θετικά κατά την τυφλή κρίση της από δύο μέλη της Επιστημονικής Επιτροπής του περιοδικού.
Ειδικότερα:
Η ιστορία αφορά δύο παιδιά που επισκέφθηκαν ένα πάρκο ψυχαγωγίας και οι μαθητές που παρακολουθούν την παρουσίαση πρέπει να βοηθήσουν τους ήρωες της ιστορίας να εντοπίσουν το δειγματικό χώρο πειραμάτων τύχης και να δημιουργήσουν συνδυασμούς αντικειμένων. Καθώς ο εκπαιδευτικός δείχνει την ιστορία, στους μαθητές του, τους ζητά να απαντούν σε ερωτήσεις σχετικά με το δειγματικό χώρο των πειραμάτων, ο οποίος κυμαίνονταν από 4 έως 1. 
Τα ερωτήματα που προτείνεται να τεθούν κατά την προβολή της ιστορίας είναι: 
Διαφάνεια 2:. «Τι χρώμα μπορεί να ήταν το μπαλόνι που τράβηξε η Ελένη; Θα μπορούσε να τραβήξει άλλο χρώμα;”»
Διαφάνεια 3: «Τι γεύση μπορεί να είχαν τα γλειφιτζούρια που πήρε ο Νίκος; Θα μπορούσε να είχε πάρει άλλες γεύσεις;”»
Διαφάνεια 4: «Ποιο χρώμα μπορεί να είχαν τα μπαλάκια που πήρε η Ελένη; Θα μπορούσε να είχε πάρει άλλα χρώματα;”»
Διαφάνεια 5: «Τι χρώμα μπορεί να έχει το τριαντάφυλλο που είχε επιλέξει η Ελένη; Θα μπορούσε να έχει επιλέξει άλλο χρώμα;”»
